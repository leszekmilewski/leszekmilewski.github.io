<!DOCTYPE html>
<html lang="pl">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>Leszek Milewski</title>
  <link href="https://fonts.googleapis.com/css2?family=Libre+Baskerville&display=swap" rel="stylesheet" />
  <style>
    body {
      font-family: 'Libre Baskerville', serif;
      max-width: 700px;
      margin: 0 auto;
      padding: 2rem;
      background-color: #fff;
      color: #111;
      font-size: 18px;
      line-height: 1.75;
    }

    h1 {
      font-size: 2.5rem;
      text-align: center;
      margin-bottom: 0.5em;
    }

    h2 {
      font-size: 2rem;
      margin-top: 2em;
      margin-bottom: 0.5em;
    }

    nav {
      text-align: center;
      margin-bottom: 2rem;
    }

    nav a {
      display: block;
      margin: 0.3rem 0;
      font-size: 1.2rem;
      text-decoration: none;
      color: #333;
    }

    nav a[href="/"] {
      font-weight: bold;
    }

    img {
      max-width: 100%;
      display: block;
      margin: 2rem auto;
      border-radius: 8px;
      box-shadow: 0 2px 10px rgba(0,0,0,0.15);
    }

    time {
      display: block;
      color: #777;
      margin-bottom: 1rem;
      font-size: 1rem;
    }

    p {
      margin-bottom: 1.2em;
    }

    @media (max-width: 600px) {
      body {
        font-size: 16px;
        padding: 1rem;
      }

      h1 {
        font-size: 2rem;
      }

      h2 {
        font-size: 1.5rem;
      }

      nav a {
        font-size: 1rem;
      }
    }
  </style>
</head>
<body>
  <h1>Leszek Milewski</h1>

  <nav>
    <a href="/">strona</a>
    <a href="/dziewczyna.html">Dziewczyna o wyjątkowych dłoniach</a>
    <a href="/za-darmo.html">za darmo</a>
    <a href="/kontakt.html">kontakt</a>
  </nav>

  <h2>Co to w ogóle jest</h2>
  <time datetime="2025-07-25">25.7.2025</time>

  <img src="img/pierwszytekst.png" alt="Zdjęcie z wnętrza auta rajdowego z adresem leszekmilewski.pl">

  <p>Kolejny dzień, kolejne podejrzane decyzje. Założyłem stronę internetową. </p>
    
  <p>Ktoś mógłby powiedzieć "bloga", ale nie wiem, czy to słowo jeszcze żyje. Jeśli żyje, to EKG słowa "blog" jest takie samo jak słowa "zawżdy", "absztyfikant", a może nawet "serwus". Leżą w jednym skrzydle szpitalnym.</p>

  <p>Na swoją obronę powiem, że potrzebowałem miejsca, gdzie mógłbym publikować niepiłkarskie felietony. </p>
  Nosiłem się z tym pomysłem od dawna, a w związku z nim staję w rozkroku starym jak stawanie w rozkroku. Wierzę, że mógłbym coś ciekawego pisać nie tylko o piłce. Ale rzecz w tym, że każdy ma swoje małe lub duże wiary, w które usilnie wierzy - które może nawet nadają mu kierunek - choć rzeczywistość tych wiar nie karmi. Niczym. Nawet nie rzuca okruchów. W moim przypadku wiem, że wszystko, co was kiedykolwiek w składanych przeze mnie literach mogło zaciekawić, wzięło się z piłki. Z niej się w waszych oczach składam, z niej pochodzę, nią mówię.</p>

  <p>Jestem Tumulcem, piłka jest moim "L" w kółku.</p>

  <strong><p>CZYTAJ DALEJ PONIŻEJ</p></strong>

 <div style="text-align: center; margin-top: 3rem;">
  <a href="https://www.theatrumilluminatum.pl/cart/9a42c91e-114b-49ea-aa1c-365ce760e487" target="_blank" style="text-decoration: none;">
    <div style="color: crimson; font-weight: bold; font-size: 1.2rem; margin-bottom: 1rem;">
      KUP DZIEWCZYNĘ O WYJĄTKOWYCH DŁONIACH
    </div>
    <img src="img/okladka1.jpg" alt="Okładka książki Dziewczyna o wyjątkowych dłoniach" style="max-width: 100%; border-radius: 8px; box-shadow: 0 2px 8px rgba(0,0,0,0.15);">
  </a>
</div>
  
  <p>Nawet, jeśli zapamiętaliście mnie z czegoś innego, to był to epizod; rola trzecioplanowa, Jay Hernandez grający w Silent Hillu zwłoki na ogrodzeniu. Zresztą, pewnie i tak było to w jakimś piłkarskim kontekście.</p>

  <p>Czy uda mi się opuścić strefę komfortu, jaką jest pisanie o piłce, tego nie wiem. Strefy komfortu często mają to do siebie, że są strefami komfortu nie bez powodu. Na przykład dlatego, że tylko to, co w niej się znajduje, jakoś pożal się Boże umiesz. Znasz na pamięć ścieżki i reguły, które obowiązują w dobrze ci znanym świecie. Poruszasz się po nim jak po grze opartej na skryptach. A teraz koniec. Jakiś pożal się Boże świat. A choć wiedziałeś, że nawet wyjście ze śmieciami pod blok to już sandbox, tak nie wiedziałeś, że śmieci do wyniesienia jest aż tyle.</p>

  <p>Może tak będzie. </p>
  <p>Ale cóż, porażka też dla ludzi. </p>
  <p>Spróbować nie zaszkodzi? </p>

  <p>Otóż "Spróbować nie zaszkodzi" jest to jedno z wielu kłamliwych, szkodliwych przysłów języka polskiego; może nawet jest języka polskiego hańba. Są niezliczone przykłady, gdy ktoś spróbował, a zaszkodziło. Więcej, nie trzeba przeczesywać zbiorowej pamięci, by się o tym przekonać. Wystarczy zaledwie pamięć własna, by znaleźć kilka łamiących serce przykładów, kiedy to przysłowie się myliło. Może nawet myliło się okrutnie. A jednak, nic się nie dzieje, przysłowie ma się dobrze; nikt go nie weryfikuje, żadna komisja, żaden posterunkowy nie ściga; karta przysłowia polskiego na kolejny rok nie wiadomo przez kogo podbita. Spróbować, jak się nie uda, zaszkodzi mi, zaszkodzi na pewno, ale cóż, spróbuję. Szkodzenie sobie też dla ludzi.</p>

  <p>Zresztą, te przysłowia - może to temat na felieton? A może właśnie nie.</p>

  <p>Oczywiście start akurat dziś nie jest przypadkowy. Dziś zaczyna się też przedsprzedaż mojej pierwszej książki prozą. "Dziewczyna o wyjątkowych dłoniach" to próba wychylenia się zza tej samej gardy. Bo wiedzcie, że wszystko, co udało mi się w pisaniu lub mówieniu o piłce nożnej, udało się dzięki prozie.</p>

  <p>To dzięki szeroko pojętemu uprawianiu jej, latem 2013 roku Krzysiek Stanowski dał mi szansę na Weszlo. Wierzcie, że była wtedy rażąca dysproporcja między tym, co potrafiłem - jak się spiąłem - napisać, a co sobą reprezentowałem jako istota ludzka. Co sobą reprezentowałem w całym pozostałym spektrum doświadczenia, jakim jest człowiek. Nie hiperbolizuję, przegrywałem wszędzie i to nie jeden do zera; wszędzie poza tą jedną wąską, skrajnie niepopularną w szerszym planie dziedziną. Tu też mi wiele brakowało, raczej mnóstwo niż trochę, ale obiektywnie coś potrafiłem. </p> 
    
   <p>Gdybym miał porównać to - a jakże - do piłki nożnej, to byłbym gościem, który umiał tylko dobrze wyrzucić piłkę z autu. Poza tym nic. Ani biegania, ani sił. Ani taktyki -  nie znam nawet zasad spalonego - ani techniki - nie ogarniam nawet strzału z czuba. Ale funkcjonuje w piłce ten trener wyrzutów z autu, prawda? Gronnemark. Zawsze go lubiłem, choć długo nie wiedziałem dlaczego. Teraz wiem. I wie każdy, kto patrząc wstecz na swoje życie, widzi wyraźnie, jak determinacja w konsekwentnym uprawianiu czegoś społecznie niepoważnego, przyniosła dobre skutki.</p>

  <p>Notabene ten Gronnemark, zanim uczył rzutów z autu, był bobsleistą. Ciekawe jak coś z bobslejów, kolejnej aktywności nieco rzadszej od mainstreamowego picia kawy czy oddychania, dało mu coś ekstra w autach w piłce.</p>

  <p>Zajmowanie się zajęciami niepopularnymi, pozornie nie posiadającymi atutów, to trochę jak chodzenie ścieżkami. Mogą cię wyprowadzić w ciemny las i tyle. Ale mogą okazać się skrótem.</p>

  <p>Zresztą, może to temat na felieton? W moim przypadku, książki i pisanie prawie mnie zabiły, w sumie dosłownie. A potem uratowały i dały prawie wszystko, co mam, też dosłownie. Ale kto wie, może właśnie nie jest to dobry temat na felieton.</p>

  <p>Ze swojej strony mogę tylko powiedzieć, że nie naciągam. 39 złotych za książkę w twardej okładce i audiobook - każdy, kto sprawdzał ostatnio ceny książek, wie, że to nie jest wygórowana cena. Przesyłka jest droższa niż zwykle, ale takie są realia mniejszych wydawnictw, dostawca za obsługę bierze większą marżę. Audiobook, jakby co, czytam sam. Książka jest moim zdaniem ładnie wydana. Każdy rozdział posiada własną okładkę. Co więcej, moja mama też uważa, że książka jest ładnie wydana, to wiele mówi. Zaznaczę na marginesie, że mojej żonie podoba się też treść. Nie wiem czego jeszcze chcecie.</p>

  <p>Jak chcecie, zaglądajcie, jak nie chcecie - no raczej, jest na co wydać czas. Jeśli dobrnęliście do tego zdania, już jest to dwuminutowy sukces tego bloga - bloga w 2025! - nad Netflixem, HBO, DAZN-em, Steamem, portalami horyzontalnymi, komentarzami na Plotek.pl, mrokiem zakładki "DLA CIEBIE" na Twitterze, skrolowaniem oferty zakupów na chińskich sklepach ze wszystkim, modelowaniem TS-11 Iskra, wyjściem na spacer, telefonem do szwagra, pisaniem testamentu, wszystkim. Jak żałujecie tych dwóch minut, bo jednak była dobra inba na forum Elektroda.pl, to mam niestety złe wieści. Choć dwie minuty są niedawna przeszłość, zasada obowiązuje ta sama, co z przeszłością całą - reklamacji za przeszłość nie uwzględnia się. Trzeba żyć.</p>

  <p>Serwus.</p>

  <p><strong>PS:</strong> Podzielę się z wami refleksją, którą miałem podczas pisania tego tekstu. Otóż chciałbym napisać felieton "Wszyscy jesteśmy Tumulcami", tylko nie wiem o czym miałby być.</p>

 
  
</body>
</html>
